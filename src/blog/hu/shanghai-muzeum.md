---
location: Shanghai
country: Kína
title: Shanghai Museum of Science and Technology
date: 2016-02-23
cover: sh-museum.jpg
---

Tegnap randizni voltunk a Starbucksban (ahol Samut Sir-nek szólították, és kivételesen tudtak angolul), így nem írtunk blogot, de ma sokkal inkább. Annyi maradt ki, hogy tegnap sajnos láttunk angolnát a piacon. Ma szürreális múzeumról és nagy terekről lesz szó.

A délelőttöt a __Shanghai Museum of Science and Technology__-ban töltöttük, amiről azt mondták a szállásadóink, hogy inkább gyerekeknek való. Ennek megfelelően remekül éreztük magunkat.

![](../../img/0223sci1.jpg)  
![](../../img/0223sci2.jpg)  

Egyrészt nagyon jól lehet múzeumban nyelvet tanulni, mert minden kiállított dolog mellé ki van írva kínaiul és angolul, hogy mi az.

Kedvenceink az állatvilágból:

动物 mozgó dolog = állat  
海象 tengeri elefánt = rozmár  
袋鼠 zsebes egér = kenguru  
河马 folyami ló = víziló  
狮 (szőr + mester) = oroszlán.

Másrészt az egész nagyon furcsa élmény volt, egészen komoly dolgok (pl. a kéz teljes érszerkezetének 1:1 modellje), rubik kockát kirakó robot, arrébb hatalmas, középiskolai biológiaórákat idéző műanyagember, aztán klónozott állatokat ábrázoló mű-kitömött állatutánzatok (ilyen alapon mi is nyithatnánk egy kiállítást klónozott állatok rajzaiból).

Az ebédet már kínaiul kértük a kedvenc helyünkön. (Hány látogatás után számít egy étkezde törzshelynek?) Viszonylag azt kaptuk, amire számítottunk, a medvecukornak tűnő valamiket leszámítva. Ez most jó volt.

Délután programozni tanultunk [Courserán](http://coursera.org/) a Pudong könyvtárban.

![](../../img/0223pudong1.jpg)  
![](../../img/0223pudong2.jpg)  
![](../../img/0223pudong3.jpg)  
