---
location: London
country: Anglia
title: London, első hét
cover: soho.jpg
date: 2018-01-06
---

Van valami furcsa érzés napok óta. Mintha egy olyan párhuzamos világba érkeztünk volna, ahol apró, alig észrevehető különbségek vannak. Például minden tárgy egy _kicsit_ jobb minőségű, mint otthon — egy bögre, egy asztal, egy iroda. Mindenki egy kicsit kedvesebb, mint otthon — de nem sokkal. A munkahelyen pedig nem kávészünetre hívnak, hanem _teaszünetre_. 

Ezt erősíti az, hogy az autók mindig pont arról az oldalról jönnek, ahonnan nem számítasz rá. És valami miatt mindenki komoly felnőtt emberként kezel minket — kész röhej! És elég furcsa érzés külföldön munkába menni reggel.

A munka nagy kihívás lesz, és nehéz elhinni, hogy ilyen hirtelen eljutottunk ide. De ahogy Mario Andretti autóversenyző mondta: _“Ha úgy tűnik, teljesen ura vagy a helyzetnek, akkor nem mész elég gyorsan.”_

![Soho](../../img/soho.jpg)
 
A 22-es csapdája, hogy a bankszámlanyitáshoz lakcím kell, a lakcímhez lakás, a lakáshoz pénz, az pénzhez bankszámla… de ez is megoldódott, mert a munkáltatóink segítenek az ügyintézésben, igazolnak mindent, amit kell.

### Nyelvészeti rovatunk

Az ázsiablog szellemében itt is lesznek új szavak. Most kettő:

__greasy spoon__ — koszos kis reggeliző  
__chippy__ — fish & chipsező hely

És egy kis érdekesség: az [Anglish](http://anglish.wikia.com/wiki/Anglish_Wordbook) egy mesterséges nyelv, aminek az a célja, hogy minden nem angol eredetű (pl. latin, francia) szót germán eredetűvel helyetteítsen. Elég vicces.

És így nézett ki London 1927-ben:

<iframe src="https://player.vimeo.com/video/66115782" width="640" height="480" frameborder="0" webkitallowfullscreen mozallowfullscreen allowfullscreen></iframe>
<p><a href="https://vimeo.com/66115782">&#039;London In 1927&#039;</a> from <a href="https://vimeo.com/user5545392">My Vimeo</a> on <a href="https://vimeo.com">Vimeo</a>.</p>
