---
title: Motorozás és Quy Nhon
location: Quy Nhon
country: Vietnám
date: 2016-03-30
icon: palm
---

Na jó, bevalljuk: voltunk egy egész napos motoros túrán. Közelebbről megismerhettük a vidéki Vietnámot (elárasztott rizsföldek, vízibivalyok, földművesek).

![motorcyclists on a bridge](../../img/0330-1.jpg)

Kanyargós utakon vittek fel minket a ködös hegyekbe, ahol többféle majmot is láttunk fáról fára ugrálni. Minden percét élveztük.

![path to the jungle](../../img/000068.jpg)
![lush forests](../../img/000063.jpg)

Felfedeztünk a tengerparton egy kisvárost, ahol nincsenek turisták, csak kézzel-lábbal tudunk kommunikálni, és a szálláshelyünkre annyi sincs kiírva angolul, hogy _hotel_. Quy Nhon nagyon nyugodt hely, a szobánk a tengerre néz, és jólesik, hogy egy ásványvizet leszámítva semmit nem akartak még eladni nekünk.

![vietnamese lady cleaning fish on the beach](../../img/000073.jpg)
![palm trees from our hotel room window](../../img/qn.jpg)

A nappal és a helyiekkel keltünk: ilyenkor még elég hűvös van egy laza futáshoz a homokos tengerparton, és utána jólesik egy tartalmas leves reggel hét körül. Délelőtt sziesztáztunk (fáradtak voltunk, mint a kutyák), aztán biciklit béreltünk. Bár nem oda indultunk, véletlenül betévedtünk egy parkszerű szanatóriumba, ahol leprásokat ápolnak (komoly), és egyébként [benne van az útikönyvben](http://www.lonelyplanet.com/vietnam/quy-nhon/sights/historic/quy-hoa-beach-leper-hospital).

![us smiling on the beach](../../img/0330-4.jpg)
![two monks walking along the shore](../../img/0330-5.jpg)
![Quy Nhon seaside with palm trees](../../img/0330-6.jpg)
![Eszter on a bicycle](../../img/0330-7.jpg)
